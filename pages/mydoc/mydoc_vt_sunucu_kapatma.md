---
title: "Veritabanı Sunucusunu Kapatma"
tags: [PostgreSQL]
keywords: postgres
last_updated: November 23, 2020
summary: "Veritabanı Sunucusunu Kapatma"
sidebar: mydoc_sidebar
permalink: mydoc_vt_sunucu_kapatma.html
folder: mydoc
---

## Veritabanı Sunucusunu Kapatma

Veritabanı sunucusunu kapatmanın supervisor `postgres` sürecine sinyal gönderme temelli birkaç yolu vardır. PostgreSQL'in önceden paketlenmiş bir sürümünü kullanıyorsanız ve sunucuyu başlatmak için paket yöneticisinin araçlarını kullandıysanız, sunucuyu durdurmak için de sağlanan araçları kullanmalısınız.

Sunucuyu doğrudan yönetirken, postgres sürecinin kapanma türünü farklı sinyaller göndererek kontrol edebilirsiniz:

`SIGTERM`

*Akıllı Kapatma* ( Smart Shutdown ) modudur. SIGTERM'i aldıktan sonra, sunucu yeni bağlantılara izin vermez. Mevcut oturumların çalışmalarını normal şekilde bitirmesine izin verir ve tüm oturumlar sona erdikten sonra kapanır. Ayrıca sunucu çevrimiçi yedekleme modundaysa, çevrimiçi yedekleme modu artık etkin olmayana kadar bekler. Yedekleme modu etkinken yalnızca süper kullanıcıların yeni bağlantılarına izin verilir. ( süper kullanıcının çevrimiçi yedekleme modunu sonlandırmak için bağlanmasına izin verir). Sunucu kurtarma durumundayken akıllı kapatma isteği geldiğinde, kurtarma ve streaming replication işlemi tüm normal oturumlar sona erdikten sonra durdurulur.

`SIGINT`

*Hızlı Kapatma* ( Fast Shutdown ) modudur. Sunucu yeni bağlantılara izin vermez ve tüm sunucu süereçlerine SIGTERM göndererek mevcut işlemlerini iptal etmelerine ve hemen çıkmalarına ister. Daha sonra tüm sunucu süreçlerinin bitmesini bekler ve sonunda kapanır. Sunucu çevrimiçi yedekleme modundaysa, yedekleme modu sonlandırılacak ve yedeklemeyi işe yaramaz hale getirecektir.

`SIGQUIT`

*Anında Kapatma* ( Immediate Shutdown ) modudur. Sunucu tüm alt süreçlere SIGQUIT gönderecek ve bunların sona ermesini bekleyecektir. Herhangi biri 5 saniye içinde sona erdirilmezse `SIGKILL` gönderilecektir. Ana sunucu süreci, tüm alt süreçler kapanır kapanmaz bitirilir ve normal veritabanı kapatma işlemini yapmaz. Bu durum bir sonraki açılışta kurtarmaya (WAL günlüğünü yeniden oynatarak) işlemine sebep olur. Bu yöntem sadece acil durumlarda tavsiye edilir.

`pg_ctl` programı bu sinyalleri göndermek için uygun bir arayüz sağlar. Alternatif olarak, sinyali Windows olmayan sistemlerde doğrudan `kill` kullanarak gönderebilirsiniz. Postgres sürecinin PID'si `ps` programı kullanılarak veya veri dizinindeki `postmaster.pid` dosyasından bulunabilir. Örneğin, hızlı bir kapatma yapmak için:

```bash
$ kill -INT `head -1 /usr/local/pgsql/data/postmaster.pid`
```

{% include important.html content="Sunucuyu kapatmak için `SIGKILL` kullanmamak tavsiye idilir. Böylece, sunucunun paylaşılan belleği ve semaforları serbest bırakmasını önlenecektir. Ayrıca SIGKILL sinyali `postgres` sürecini alt süreçlere iletmesine izin vermeden sonlandıracağından alt süreçleri de tek tek elle öldürmek gerekebilir." %}

{% include tip.html content="Sadece ilgili oturumu sonlandırmak için, **pg_terminate_backend( )** kullanın veya oturumla ilişkili alt sürece bir **SIGTERM** sinyali gönderin." %}

{% include links.html %}
